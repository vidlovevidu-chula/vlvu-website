นโยบายการคุ้มครองข้อมูลส่วนบุคคล (Privacy Policy) นี้อยู่ภายใต้พระราชบัญญัติคุ้มครองข้อมูลส่วนบุคคล พ.ศ. 2562 โดยคณะผู้จัดงานมีอำนาจหน้าที่ตัดสินใจเกี่ยวกับการเก็บรวบรวม ใช้ หรือเปิดเผยข้อมูลส่วนบุคคล ซึ่งตามกฎหมายเรียกว่า ‘ผู้ควบคุมข้อมูลส่วนบุคคล’ โดยมีทีมงานที่ได้รับมอบหมายโดยเฉพาะให้มีหน้าที่ดำเนินการเกี่ยวกับการเก็บรวบรวม ใช้ หรือเปิดเผยข้อมูลส่วนบุคคลตามคำสั่งหรือในนามของคณะผู้จัดงาน ซึ่งตามกฎหมายเรียกว่า ‘ผู้ประมวลผลข้อมูลส่วนบุคคล’ ส่วนท่านถือเป็น ‘เจ้าของข้อมูลส่วนบุคคล’ ตามกฎหมายนี้

1. ข้อมูลส่วนบุคคลอะไรบ้างที่คณะผู้จัดงานเก็บรวบรวม ใช้ และ/หรือเปิดเผย

เราจะเก็บรวบรวมข้อมูลส่วนบุคคลซึ่งเป็นข้อมูลที่ทำให้สามารถระบุตัวตนของท่านได้ ได้แก่ ข้อมูลที่ท่านให้ไว้โดยตรงจากการลงทะเบียนผ่านระบบ การลงทะเบียนเข้าร่วมกิจกรรมต่าง ๆ ของคณะผู้จัดงาน เช่น

- ข้อมูลส่วนตัว เช่น ชื่อ นามสกุล คณะ รหัสประจำตัวนักศึกษา

2. วัตถุประสงค์ในการเก็บรวบรวม ใช้ และ/หรือเปิดเผยข้อมูล

เราจะนำข้อมูลของท่านมาใช้เพื่อการประเมินผลการจัดกิจกรรม ตลอดจนการวิเคราะห์และประมวลผลข้อมูลส่วนบุคคล เพื่อให้ตอบโจทย์การเข้าร่วมกิจกรรมของผู้ร่วมงาน

หากภายหลังมีการเปลี่ยนแปลงวัตถุประสงค์ ทางคณะผู้จัดงานจะแจ้งให้ท่านทราบ เพื่อขอความยินยอม และจัดให้มีบันทึกการแก้ไขเพิ่มเติมไว้เป็นหลักฐาน

ทั้งนี้ คณะผู้จัดงานจะไม่กระทำการเก็บรวบรวม ใช้ หรือเปิดเผยข้อมูลส่วนบุคคลของท่าน เพื่อประโยชน์อย่างอื่น ที่นอกเหนือจากวัตถุประสงค์ที่ได้แจ้งไว้กับท่านไว้ก่อนหรือขณะเก็บรวบรวม

3. การคุ้มครองข้อมูลส่วนบุคคล

คณะผู้จัดงานจะเก็บรักษาข้อมูลส่วนบุคคลของท่านไว้เป็นอย่างดี เพื่อรักษาความมั่นคงปลอดภัยในการประมวลผลข้อมูลส่วนบุคคลที่เหมาะสม และเพื่อป้องกันการละเมิดข้อมูลส่วนบุคคล การสูญหาย การเข้าถึง ทำลาย ใช้ แปลง แก้ไข การนำข้อมูลไปใช้ หรือเปิดเผยข้อมูลนอกวัตถุประสงค์ หรือโดยไม่มีอำนาจหรือโดยไม่ชอบ

นอกจากนี้ ทีมงานที่ได้รับมอบหมายมีหน้าที่ต้องรักษาข้อมูลส่วนบุคคลตามมาตรการรักษาความลับที่คณะผู้จัดงานกำหนดขึ้น

คณะผู้จัดงานจะดำเนินการให้ข้อมูลของท่านนั้นถูกต้อง เป็นปัจจุบัน สมบูรณ์ และไม่ก่อให้เกิดความเข้าใจผิด

4. การเก็บรวบรวม ใช้ หรือเปิดเผยข้อมูลส่วนบุคคล

การเก็บรวบรวมส่วนบุคคล คณะผู้จัดงานจะเก็บรวบรวมข้อมูลของท่านโดยขอความยินยอมจากท่านก่อน

คณะผู้จัดงานจะเก็บรวบรวมข้อมูลของท่านเฉพาะเท่าที่จำเป็น ภายใต้วัตถุประสงค์ที่คณะผู้จัดงานได้แจ้งไว้ในข้อ 2.

การใช้ หรือเปิดเผยข้อมูลส่วนบุคคล คณะผู้จัดงานจะไม่ใช้ หรือเปิดเผยข้อมูลของท่านก่อนที่จะได้รับความยินยอมจากท่าน เว้นแต่เป็นข้อมูลของท่านที่เก็บรวบรวมไว้แล้ว

คณะผู้จัดงานจะดูแลให้ทีมงานที่ได้รับมอบหมายในเรื่องนี้โดยเฉพาะ มิให้ ใช้ หรือเปิดเผย แสดง หรือทำให้ปรากฏในลักษณะอื่นใดซึ่งข้อมูลส่วนบุคคลของท่าน นอกเหนือไปจากวัตถุประสงค์ ภายใต้หลักเกณฑ์ที่กฎหมายอนุญาตให้เปิดเผยได้ตามขอบเขตที่ท่านได้ให้ความยินยอม หรือขอบเขตที่เกี่ยวข้องในนโยบายฉบับนี้

ในกรณีที่คณะผู้จัดงานจะเปิดเผยข้อมูลส่วนบุคคลของท่านให้แก่บุคคลหรือนิติบุคคลภายนอก บุคคลหรือนิติบุคคลภายนอกนั้นจะต้องแจ้งวัตถุประสงค์ในการ ใช้ หรือเปิดเผยข้อมูลส่วนบุคคลของท่านให้คณะผู้จัดงานทราบก่อน และต้องไม่ใช้หรือเปิดเผยข้อมูลส่วนบุคคล นอกเหนือจากวัตถุประสงค์ที่ได้ให้ไว้แก่คณะผู้จัดงาน

5. สิทธิของท่านเกี่ยวกับข้อมูลส่วนบุคคล

สิทธิของท่านในข้อนี้เป็นสิทธิตามพระราชบัญญัติคุ้มครองข้อมูลส่วนบุคคล พ.ศ. 2562 และกฎหมายอื่นที่เกี่ยวข้องที่ท่านควรทราบ โดยท่านสามารถขอใช้สิทธิต่าง ๆ ได้ภายใต้ข้อกำหนดของกฎหมาย และนโยบายที่คณะผู้จัดงานกำหนดไว้ก่อนหรือในขณะหรือที่จะมีการแก้ไขเพิ่มเติมในอนาคต ตลอดจนหลักเกณฑ์ตามที่คณะผู้จัดงานกำหนดขึ้น

- 5.1 สิทธิในการขอถอนความยินยอม : ท่านมีสิทธิที่จะถอนความยินยอมเมื่อใดก็ได้ตลอดระยะเวลาที่ข้อมูลส่วนบุคคลของท่านอยู่กับคณะผู้จัดงาน เว้นแต่มีข้อจำกัดสิทธินั้นโดยกฎหมายหรือมีสัญญาที่ให้ประโยชน์แก่ท่านอยู่
  (ไม่ว่าจะเป็นความยินยอมที่ท่านให้ไว้ก่อนวันที่กฎหมายคุ้มครองข้อมูลส่วนบุคคลใช้บังคับหรือหลังจากนั้น)

- 5.2 สิทธิขอให้ลบหรือทำลายข้อมูล : ท่านมีสิทธิขอลบหรือทำลายข้อมูลส่วนบุคคลของท่าน หรือทำให้ข้อมูลส่วนบุคคลเป็นข้อมูลที่ไม่สามารถระบุตัวบุคคลที่เป็นเจ้าของได้

- 5.3 สิทธิขอให้ระงับการใช้ข้อมูล : ท่านมีสิทธิขอให้คณะผู้จัดงานระงับการใช้ข้อมูลของท่าน

6. การบันทึก และประมวลผลข้อมูลภาพถ่าย

ทางคณะผู้จัดงานขออนุญาตประมวลผลข้อมูลภาพถ่าย ไม่ว่าจะเป็นการบันทึกภาพนิ่ง ภาพเคลื่อนไหวของ ผู้ให้สัมภาษณ์/แสดงความคิดเห็น ซึ่งข้อมูลส่วนบุคคลที่ทางคณะผู้จัดงานประมวลผลอาจเป็นการภาพนิ่ง หรือภาพเคลื่อนไหว รวมไปถึงบรรยากาศระหว่างการจัดกิจกรรม จะถูกคัดเลือกนำไปเผยแพร่บนสื่อออนไลน์ของทางโครงการต่อไป ทางคณะผู้จัดงานได้ขอความยินยอมและแจ้งต่อท่าน

7. การเปลี่ยนแปลงนโยบายคุ้มครองข้อมูลส่วนบุคคล

คณะผู้จัดงานอาจปรับปรุงนโยบายส่วนบุคคลนี้ เพื่อให้สอดคล้องกับการเปลี่ยนแปลงของกิจกรรม การดำเนินงานของคณะผู้จัดงาน และข้อเสนอแนะหรือความคิดเห็นจากท่าน โดยคณะผู้จัดงานจะทำการเปลี่ยนแปลงให้ทราบอย่างชัดเจนก่อนจะเริ่มดำเนินการเปลี่ยนแปลง หรืออาจส่งประกาศให้ท่านทราบโดยผ่านช่องทางโซเชียลมีเดีย
